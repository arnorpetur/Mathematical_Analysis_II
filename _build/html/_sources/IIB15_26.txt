Skilgreining 
~~~~~~~~~~~~~

Látum :math:`\cal S` vera áttanlegan flöt sem er reglulegur á köflum með
jaðar :math:`\cal C` og einingarþvervigrasvið :math:`\Nv`. Áttun
:math:`\cal C` út frá :math:`\Nv` finnst með að hugsa sér að gengið sé
eftir :math:`\cal C` þannig að skrokkurinn vísi í stefnu :math:`\Nv` og
göngustefnan sé valin þannig að flöturinn sé á vinstri hönd.

Setning (Setning Stokes)
~~~~~~~~~~~~~~~~~~~~~~~~

Látum :math:`\cal S` vera áttanlegan flöt sem er reglulegur á köflum og
látum :math:`\Nv` tákna einingarþvervigrasvið á :math:`\cal S`. Táknum
með :math:`\cal C` jaðar :math:`\cal S` og áttum :math:`\cal C` með
tilliti til :math:`\Nv`. Ef :math:`\Fv` er samfellt diffranlegt
vigursvið skilgreint á opnu mengi sem inniheldur :math:`\cal S` þá er

.. math:: \tvint_{\cal S} \curl\Fv\cdot\Nv\,dS=\oint_{\cal C}\Fv\cdot \Tv\,ds.

Setning 
~~~~~~~~

Látum :math:`\Fv` vera samfellt diffranlegt vigursvið skilgreint á opnu
mengi :math:`D` í :math:`\R^3`. Látum :math:`P` vera punkt á
skilgreiningarsvæði :math:`\Fv` og :math:`C_\epsilon` vera hring með
miðju í :math:`P` og geisla :math:`\epsilon`. Látum :math:`\Nv` vera
einingarþvervigur á planið sem hringurinn liggur í. Áttum hringinn
jákvætt. Þá er

.. math::

   \Nv\cdot\curl \Fv(P)=\lim_{\epsilon\rightarrow 0^+}
   \frac{1}{\pi\epsilon^2}\oint_{C_\epsilon}\Fv\cdot d\rv.

Setning 
~~~~~~~~

Látum :math:`\cal S` vera lokaðan flöt sem er reglulegur á köflum.
Táknum með :math:`D` rúmskikann sem :math:`\cal S` umlykur. Látum
:math:`\Nv` vera einingarþvervigrasvið á :math:`\cal S` sem vísar út úr
:math:`D`. Ef :math:`\Fv` er samfellt diffranlegt vigursvið skilgreint á
opnu mengi sem inniheldur :math:`D`, þá er

.. math:: \oiint_{\cal S}\curl\Fv\cdot\Nv\,dS=0.


