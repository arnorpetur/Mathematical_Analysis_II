Einingarþvervigrasvið
---------------------

Skilgreining 
~~~~~~~~~~~~~

Látum :math:`\cal S` vera flöt í :math:`\R^3`. *Einingarþvervigur*
:math:`\nv` á flötinn :math:`\cal S` í punktinum :math:`P` er
einingarvigur hornréttur á snertiplan við flötinn í punktinum :math:`P`.

*Einingarþvervigrasvið* á :math:`\cal S` er samfellt vigursvið
:math:`\Nv` sem er skilgreint í öllum punktum :math:`\cal S` þannig að
fyrir :math:`(x,y,z)\in{\cal S}` er vigurinn :math:`\nv(x,y,z)`
einingarvigur sem er hornréttur á snertiplan við flötinn í punktinum
:math:`(x,y,z)`.

.. figure:: normalfield.png
   :alt: 

Áttanlegir fletir
-----------------

Skilgreining 
~~~~~~~~~~~~~

Flöturinn :math:`\cal S` er sagður *áttanlegur* ef til er
einingarþvervigrasvið :math:`\Nv` á :math:`\cal S`.

á áttanlegum fleti felst í því að velja annað af tveimur mögulegum
einingaþvervigrasviðum.

.. figure:: mobius.png
   :alt: Möbiusarborði er ekki áttanlegur.

   Möbiusarborði er ekki áttanlegur.

Umræða 
~~~~~~~

Ef áttanlegur flötur :math:`\cal S` hefur jaðar þá skilgreinir áttunin
stefnu á jaðri :math:`\cal S`. Venjan er að velja stefnu jaðarsins
þannig að þegar gengið er eftir honum sé einingarþvervigrasviðið á
vinstri hönd (hægri handar regla).

Ef tveir áttanlegir fletir hafa jaðar má splæsa þeim saman í áttanlegan
flöt með því að líma þá saman á (hluta af) jöðrunum og gæta þess að
jaðrarnir hafi andstæða stefnu á samskeytunum.

.. figure:: joinsurf.png
   :alt: 

Setning 
~~~~~~~~

Gerum ráð fyrir að :math:`\cal S` sé áttanlegur flötur og
:math:`\rv:D\subseteq\R^2\rightarrow \R^3` sé regluleg stikun á
:math:`\cal S` (það er, :math:`\frac{\partial \rv}{\partial u}` og
:math:`\frac{\partial \rv}{\partial v}` eru samfelld föll af :math:`u`
og :math:`v` og vigrarnir :math:`\frac{\partial \rv}{\partial u}` og
:math:`\frac{\partial \rv}{\partial v}` eru línulega óháðir). Þá er

.. math::

   \Nv=
   \frac{\frac{\partial \rv}{\partial u}\times\frac{\partial
       \rv}{\partial v}}
   {|\frac{\partial \rv}{\partial u}\times\frac{\partial
       \rv}{\partial v}|}

einingarþvervigrasvið á :math:`\cal S`.

Heildi vigursviðs yfir flöt - Flæði
-----------------------------------

Skilgreining og ritháttur 
~~~~~~~~~~~~~~~~~~~~~~~~~~

Látum :math:`\cal S` vera áttanlegan flöt stikaðan af reglulegum
stikaferli :math:`\rv:D\subseteq\R^2\rightarrow \R^3` með samfelldar
hlutafleiður. Látum :math:`\Nv` tákna einingarþvervigrasviðið sem gefið
er í .[attun]. Heildi vigursviðs :math:`\Fv` yfir flötinn :math:`\cal S`
er skilgreint sem

.. math::

   \tvint_{\cal S} \Fv\cdot\Nv\,dS
   =\tvint_D \Fv(\rv(u,v))\cdot \bigg(
   \frac{\partial \rv}{\partial u}\times\frac{\partial \rv}{\partial
     v}\bigg)\,
   du\,dv.

Slík heildi eru oft nefnd *flæði vigursviðsins :math:`\Fv` gegnum
flötinn :math:`\cal S`.*

Ritum :math:`d\Sv=\Nv\,dS`. Þá er

.. math:: \tvint_{\cal S} \Fv\cdot\Nv\,dS=\tvint_{\cal S} \Fv\cdot\,d\Sv.

Samantekt 
~~~~~~~~~~

#. Ef :math:`\rv:D\subseteq\R^2\rightarrow \R^3` er stikun á
   :math:`\cal S` þá er

   .. math::

      d\Sv=\pm \bigg(\frac{\partial \rv}{\partial u}\times\frac{\partial
        \rv}{\partial v}\bigg)\,du\,dv.

#. Ef :math:`\cal S` er graf :math:`z=f(x,y)` þá er

   .. math::

      d\Sv=\pm\bigg(-\frac{\partial f}{\partial x},-\frac{\partial
        f}{\partial y},1\bigg)\,dx\,dy.

#. Gerum ráð fyrir að flöturinn :math:`\cal S` í :math:`\R^3` hafi þann
   eiginleika að ofanvarp hans á :math:`xy`-planið sé eintækt eða með
   öðrum orðum hægt er að lýsa fletinum sem grafi :math:`z=f(x,y)`. Ef
   fletinum :math:`\cal S` er lýst sem hæðarfleti :math:`G(x,y,z)=C` þá
   er

   .. math::

      d\Sv=\pm\frac{\nabla G(x,y,z)}{|\nabla G(x,y,z)|}\,dS=
      \pm\frac{\nabla G(x,y,z)}{G_3(x,y,z)}\,dx\,dy.

Val á áttun felst í því að velja :math:`+` eða :math:`-` í formúlunum
hér að ofan.

Túlkun 
~~~~~~~

Hugsum okkur að vigursviðið :math:`\Fv` lýsi streymi vökva. Hugsum svo
flötinn :math:`\cal S` sem himnu sem vökvinn getur streymt í gegnum.
Áttun á :math:`\cal S` gefur okkur leið til að tala um hliðar flatarins
og að vökvinn streymi í gegnum flötinn frá einni hlið til annarrar.
Streymi vökvans gegnum flötinn (rúmmál per tímaeiningu) er gefið með
heildinu :math:`\tvint_{\cal S} \Fv\cdot\Nv\,dS` þar sem streymi í
stefnu :math:`\Nv` reiknast jákvætt.

.. figure:: flux.png
   :alt: 


