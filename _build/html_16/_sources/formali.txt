Formáli
=======

Þetta kennsluefni er ætlað til að styðja við kennslu í áfanganum 
Stærðfræðigreining II við Háskóla Íslands. Það er bæði aðgengilegt sem 
vefsíða, http://notendur.hi.is/sigurdur/stae205, og sem `pdf-skjal 
<https://notendur.hi.is/sigurdur/stae205/stae205.pdf>`_ sem hentar 
til útprentunar. Efnið byggir upprunalega á glærupakka sem `Rögnvaldur 
Möller <http://starfsfolk.hi.is/simaskra/1198>`_ útbjó fyrir sambærilegan áfanga. Efnið er skrifað í 
Markup-tungumáli í kerfinu Sphinx sem upphaflega var hannað fyrir 
hjálpina í forritunarmálinu Python. `Benedikt Steinar Magnússon 
<http://notendur.hi.is/bsm>`_ aðlagaði kerfið þannig að það hentar til 
að útbúa kennsluefni og naut við það aðstoðar Sólrúnar Höllu 
Einarsdóttur. Kerfið er opið og allar viðbætur við það eru 
aðgengilegar á http://github.com/edbook. Arnbjörn Soffía Árnadóttir og 
Þorsteinn Hjörtur Jónsson sáu um uppsetningu á efninu í 
Stærðfræðigreiningu II og kann ég þeim bestu þakkir fyrir.

**Janúar 2016, Sigurður Örn Stefánsson**